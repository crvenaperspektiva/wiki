<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>Crvena Perspektiva - Politika: Modeli</title>

  <script type=module src=scripts/main.js></script>

  <link href="css/komwiki.css" rel="stylesheet">
</head>
<body>
  <header-inc></header-inc>
<main>
  <div class="wrapper">
    <div class="layout-grid">
      <sidebar-inc></sidebar-inc>
      <div class="content">
        <h1>Politika: Modeli</h1>
        <hr>
        <div class="post">
          <div class ="menu">
        	<details class="menu-item" open="">
          		<summary class="menu-item-summary"><strong>Sadržaj:</strong></summary>
          			<div class="menu-item-content">
            				<ul>
              					<li><a href="#uvod">Uvod</a></li>
              					<li><a href="#kritika">Kritika postojećih modela</a></li>
              					<li><a href="#bolji_model">Bolji model</a></li>
            				</ul>
          			</div>
        	</details>
      </div>
	<hr>
	<details class="menu-item" open="">
	<summary class="section-summary" id="uvod"><strong>Uvod: popularni politički modeli</strong></summary>
	<p>Politiku, kao i svako drugo područje, ćemo najbolje razumjeti modelirajući ju što preciznije pomoću matematičkih i ostalih sistematičnih alata koje imamo na raspolaganju.
		Takvi modeli već, ne samo da postoje, nego je vjerojatno svatko čuo za barem neki od njih. No, svi oni su loši. Popularno razumijevanje ideologije i političkog spektra je veoma neprecizno.
		Bez obzira je li to lijevo-desno spektar, politički kompas s dvije (ili više) osi, teorija potkove ili neki od još kompliciranijih modela, svi su loši.</p>

	<p>Ovdje nam je cilj istaknuti probleme s popularnim političkim modelima, tj. shvatiti zašto ti modeli ne mogu precizno opisati i kategorizirati politička uvjerenja koja ljudi imaju.
		Nakon toga ćemo opisati korisniju metodu, koja nam uistinu pomaže u shvaćanju političkih ideologija.</p>
	</details>
	<details class="menu-item" open="">
	<summary class="section-summary" id="kritika"><strong>Kritika postojećih modela</strong></summary>
	<p>Bitno je naglasiti da mnogi ljudi vide problem sa postojećim modelima. Politički teoretičari i akademici se slažu da su popularni modeli loši i ne mogu obuhvatiti sve detalje političkih ideologija.
		Zbog toga često konstruiraju nove, kompliciranije, modele. Dodaju nove osi na već postojeći politički kompas (ponekad ravne, a ponekad i savijene, kao teorija potkove, ali sam na jednoj osi) ili na sličan način konstruiraju sofisticirane modele.
		No vrlo često, kada takve konstrukcije dobro opišu jednu poziciju, izgube shvaćanje druge.</p>

	<p>Promotrimo najčešće korišten model politike i političke ideologije, lijevo-desno spektar. Ovaj model se koristi vrlo često u diskusiji o politici, ekonomiji i društvu, bez da se razmišlja što on ustvari predstavlja.
		Kad postavimo to pitanje, dobivamo niz različitih odgovora, koji ne uspijevaju precizno opisati političke ideje. Navedimo sljedeće primjere:
		<ul>
              		<li><strong>Veličina vlade i uloga države:</strong> smatra se da lijevo želi veću ulogu države, a desno manju.
				No ono što vidimo je da desno orijentirani ljudi često žele uložiti više novca u vojsku i ponekad čak i širenje,
				a lijevo orijentirani se ljudi zalažu za manje ulaganja u vojsku.</li>
              		<li><strong>Državna intervencija u ekonomiju:</strong> smatra se da ljevičari žele više uplitanja države u ekonomiju,
				a desničari manje. No takav model ne može opisati nešto kao što je anarhizam, lijeva ideologija koje se zalaže za
				neposredno i potpuno uklanjanje države, gdje uopće ne postoji razina intervencije države. Slično tome, desna ideologija
				fašizma koristi državnu intervenciju da stabilizira kapitalističku ekonomiju zahvaćenu krizom.</li>
			<li><strong>Razina zastupanja promjena:</strong> smatra se da ljevica želi promjene, a desnica očuvanje trenutnog stanja stvari.
				No što s onim ljudima koji su desno, a zalažu se za promjene u društvu, primjerice zabranu pobačaja, dok lijevo orijentirani ljudi
				žele očuvati dostupnost istog? To taj model ne može obuhvatiti.</li>
			<li><strong>Jednakost ili hijerarhija:</strong> smatra se da ljevica želi jednakost, a desnica hijerarhiju. No, kao što najbolje vidimo
				na primjeru politike SAD-a, gdje desnije orijentirani žele da svi imaju pristup oružju (suprotstavljeno stavovima da samo policija i vojska imaju pristup oružju),
				a ljevije orijentirani ne (time zastupavši nejednakost policije i civila), to također nije točno. Nadalje, lijeve ideologije, kao što su anarhizam i komunizam,
				podržavaju posjedovanje oružja, kao i britanski imperijalistički kolonizatori, koji spadaju pod desne. Oni koji su strogo protiv posjedovanja oružja su najčešće centristi.
				Dakle ni skala jednakosti i hijerarhije nije dobra.</li>
			<li><strong>Globalizam ili nacionalizam:</strong> smatra se da ljevica želi globalizaciju, a desnica nacionalizam i, samim time, ljevica želi otvoriti granice i
				prihvatiti imigrante, dok desnica želi što manje imigranata i strogu kontrolu migracija. No to, ponovno, nije točno. Desnica će podržati migracije,
				ako to znači da će imati pristup jeftinoj radnoj snazi. Na sličan način, globalizacija se također koristi u svrhu preseljenja tvornica u države gdje
				je cijena rada niža, što je također globalistički nastrojena politika. S druge strane, neki ljevičari žele da države budu samoodržive, kako se ne bi morale
				pouzdati u trgovinu. To, samo po sebi, nije anti-globalistički, no svakako je zadržavanje tvornica u vlastitij državi manje globalistički nastrojeno od
				selidbe tvornica u siromašnije države.</li>
			<li><strong>Individualizam ili kolektivizam:</strong> smatra se da je ljevica kolektivistički nastrojena, a desnica individualistički. No pogledajmo fašizam, koji je izrazito
				kolektivistički nastrojena ideologija. Ljudi se pod fašizmom kolektiviziraju oko svoje rase ili etniciteta. Dosta konzervativaca, koji se često smatraju desničarima, se
				kolektivizira oko religije ili pripadnosti religiji ili nekoj organizaciji, kao vojni veterani ili slično.</li>
            	</ul>
		Ovo je pokazatelj da lijevo-desno spektar nije dobar model za politička uvjerenja, obzirom da koju god interpretaciju uzmemo, nešto neće biti njome obuhvaćeno.</p>

	<p>Možda je to i problem, promatramo jednu metriku. Što ako promatramo dvije? Tada dodajemo još jednu os i dobivamo svima poznati politički kompas. Često se u njemu, uz lijevo i desno pojavljuje
		libertarijansko-autoritarno ili progresivno-konzervativno. Ponekad se obje osi zovu lijevo-desno, ali ih zovu političko lijevo-desno i ekonomsko lijevo-desno. U svakom slučaju, imamo dvije međusobno nezavisne osi.
		Uobičajeno je, u tom kompasu smatrati komuniste autoritarnim ljevičarima, anarhiste libertarijanskim ljevičarima, konzervativce autoritarnim desničarima i 
		No, takav model, također, nije dobar. Ponovno ćemo promotriti neke primjere:
		<ul>
              		<li><strong>Lijevi i desni libertarijanci se ne slažu oko libertarijanizma:</strong> Neki članovi libertarijanske desnice će reći da, ako je pod pristankom, jedna osoba može posjedovati drugu. Dakle, moguće je prodati sebe u ropstvo, ako individualac to poželi.
				No nije li ropstvo upravo prakticiranje najvišeg oblika autorirarizma? Također, često će lijevi libertarijanci reći da žele ukloniti sve oblike hijerarhije, uključujući i robovlasništvo, na što bi libertarijanska desnica
				mogla odgovoriti da libertarijanska ljevica želi ukloniti mogućnost da dvije odrasle osobe, uz pristanak, rade što god žele, što bi se moglo smatrati autoritarnim. Samim time je narušena nezavisnost dviju osi,
				obzirom da se lijevi i desni libertarijanci ne mogu složiti što se smatra libertarijanskim.</li>
              		<li><strong>Autoritarna i libertarijanska ljevica se slažu:</strong> U politici, najčešća slaganja dolaze između komunista i anarhista, koji se smatraju autoritarnom i libertarijanskom ljevicom.
				Doista, komunisti i anarhisti imaju isti cilj, podržavaju iste političke ideje, osim male razlike u tome kada ih ostvariti. Kako to da se ljevica dobro slaže,
				bez obzira jesu li autoritarni ili libertarijanski orijentirani, no lijevi libertarijanci se ne slažu s desnima?</li>
			<li><strong>Autoritarna i libertarijanska desnica surađuju:</strong> Kada je riječ o desnici, oni često surađuju u borbi protiv ljevice, bez obzira na autoritarne ili libertarijanske stavove, često imaju iste točke razgovora, kreću se u sličnim političkim krugovima
				i zastupaju slične stavove u opoziciji ljevici. Kako to da se desnica dobro slaže, bez obzira jesu li autoritarni ili libertarijanski orijentirani, no lijevi libertarijanci se ne slažu s desnima?</li>
            	</ul>
		Dakle, nekako ta četiri pojma nisu baš nezavisna jedni u odnosu na druge, što je problematično, obzirom da bi se ljudi trebali slagati oko istih stavova, a ne slagati oko različitih. No ovdje imamo primjere gdje se autoritarno i libertarijanski orijentirani ljudi slažu, ukoliko im
		se poklapa "prva os", ali obrnuto ne vrijedi (štoviše, vrijedi suprotno). Na upit što ta druga os, libertarijansko-autoritarno, znači, često dobivamo odgovore koji se odnose na kulturna i društvena pitanja, gdje bi libertarijansko predstavljalo stavove poput rasne, spolne ili neke druge jednakosti, legalizacije marihuane i slično.
		S druge strane, autoritarno bi predstavljano opoziciju tim idejama. No ta ideja podbacuje kada pokuša razumjeti ljevicu. Anarhisti i komunisti se potpuno slažu oko društvenih pitanja i pitanja kulture. Jedina stvar oko koje se ne slažu je uloga države u tranziciji prema komunizmu.
		Stoga, jedino što bi ta os mogla značiti je upravo to, očuvanje države, gdje bi libertarijanski stavovi bili protiv države, a autoritarni bi podupirali državu. No, ako pogledamo ideje za implementaciju desnih libertarijanskih ideja, primjerice anarho-kapitalizma, tamo je moguće privatno posjedovati zemlju, ceste, policiju, vojsku,
		birokratski aparat koji upravlja zemljom i sakuplja novac od ljudi koji žive na toj zemlji u zamjenu za zaštitu i prava korištenja zemlje te, konačno, moguće je privatno posjedovati monopol na nasilje na toj zemlji uz pomoć privatne policije i vojske. Nije li to upravo država? Privatna država, no svejedno je država.
		Ne bi li libertarijanska desnica trebaa biti suprotstavljena toj ideji? Također, komunisti koji rješavaju kvizove koji ih smještaju na politički kompas, gotovo uvijek će biti smješteni u libertarijansku ljevicu, obzirom da anarhisti i komunisti imaju identičan krajnji cilj, samo se ne slažu oko uloge prijelaznog perioda u postizanju tog cilja.
		Ovaj model ne može uzeti u obzir nešto takvo. To nam daje do znanja da ta druga os ima iste probleme kao i prva. Drugim riječima, dodavanjem druge osi, nismo ništa riješili, nego smo samo udvostručili problem.</p>
	
	<p>Postavlja se pitanje, zašto je to tako? Je li uopće moguće modelirati politiku? I, ako je, što je uzrok ovim neuspjesima? Primijetimo da se u svim primjerima kao mjerila uzimaju apstraktne ideje, kao što je "veličina države" ili "razina slobode". Takve apstraktne ideje ne uspijevaju dobro modelirati ljudske stavove.
		Tada je očito zašto dodavanje još jedne osi apstraktnih pojmova neće biti ništa korisnije, nego će samo uzrokovati još više problema.</p>
		
	<p>Dakle, problem nije u tome što ovi modeli nisu dovoljno kompleksni. Samim time, dodavanje još jedne osi ili dimenzije neće popraviti stvar. Greška se krije u samom pristupu. Pristup koji je korišten počinje od apstraktnog, gdje se u izolaciji konstruiraju modeli koji se potom primjenjuju na materijalan svijet.
		Obzirom da su ti modeli formirani u "čistom" apstraktnom svijetu, nije iznenađujuće da ne mogu opisati "neurednu" stvarnost našeg društva.</p>
	</details>

	<details class="menu-item" open="">
	<summary class="section-summary" id="bolji_model"><strong>Bolji model</strong></summary>
	<p>Kako bismo precizno opisali pozicije i ideologije koje ljudi imaju, moramo krenuti upravo od tih ljudi. Od materijalnog svijeta, kao što to rade znanstvenici, a ne od apstraktne ideje. Ljudi su po prirodi, kao sva ostala stvorenja, materijalna bića. Svaka kvalitetna analiza ljudskog društva mora početi od te činjenice.
		Moramo uzeti u obzir tu materijalnost i činjenicu da ljudi, ako žele opstati, moraju zadovoljiti svoje materijalne potrebe, kao što su kisik, hrana, ali i razmnožavanje, kojim se propagira vrsta. Druga činjenica je da većina ljudi želi opstati, jer je to evolucijski poželjna karakteristika.
		Time zaključujemo da ljudi, u globalu, moraju zadovoljiti svoje materijalne potrebe. To je cijena našeg postojanja, a samim time i cijena postojanja ljudskog društva, koje nastojimo opisati.</p>

	<p>Sada se pitamo kako ljudi zadovoljavaju tu fundamentalnu potrebu postojanja. Kako, tj. na koji način, osiguravaju svoje postojanje? Kroz povijest, to je bilo ostvareno sustavima  poput lovaca-sakupljača, robovlasničkih sustava, feudalizma ili kapitalizma. Uočimo, nadalje, da je podjela na ljevicu i desnicu počela u Francuskoj Revoluciji,
		gdje su na lijevoj strani skupštine sjedili oni koji su podržavali revoluciju, a na desnoj oni koji su podržavali aristokraciju. No, to je upravo prelazak sa feudalizma na kapitalizam. Lijeva strana je zastupala novu klasu u porastu, koja želi postati politički relevantna, a desna staru moćnu klasu, koji žele ostati superiorni novoj.
		To je upravo odnos kakav danas imaju radnička i kapitalistička klasa. Kapitalisti kontroliraju društvo, lobiraju i koriste mito kako bi proveli svoje ciljeve. Imaju moć koju radnici nemaju. Stoga, upravo kako su u Francuskoj Revoluciji oni slijeva podržavali kapitalizam i kapitalističku klasu, a oni zdesna feudalizam i aristokraciju,
		tako u našoj situaciji, ono što ima smisla je promatrati ljevicu kao onu političku opciju koja podržava socijalizam i radničku klasu, a suprotstavljeni su desnici koji podržavaju kapitalizam i kapitaliste.</p>

	<p>Primijetimo da taj model, iako je vrlo jednostavan spektar, kao lijevo-desno spektar (i upravo to jest), no može objasniti razne probleme kod kojih su se prethodni modeli mučili. Za problem države vidimo da ljevica, socijalisti i komunisti, žele iskoristiti državu u korist radnika, dok desnica koristi državu u svrhe kapitalista i postizanje njihovih ciljeva.
		Promotrimo li predlaganje promjena, vidimo da desnica želi poništiti promjene koje je ljevica uspjela provesti, pritom vraćajući male fragmente moći natrag u ruke kapitalista. Primjer s jednakošću i oružjem se lako dade objasniti kao to da desnica želi iskoristiti oružje i prijetnju nasiljem da drži protivnike pod kontrolom, a ljevica želi oružja iskoristiti
		za oslobođenje radničke klase i davanje fizičke moći istoj. Za problem migracija, vidimo koji su ciljevi, ljevica želi ujediniti radnike cijelog svijeta, a desnica želi eksploatirati radnike cijelog svijeta. Oboje uključuje migracije i globalizam. Također, vidimo i kolektivizam ljevice, koji ide u korist radnika, jer su zajedno snažniji, a onaj kod desnice
		ujedinjuje ljude, no ne po klasi, nego po nekoj manjoj mjeri, etnicitetu ili religiji, primjerice. To je metoda "podijeli pa zavladaj", jer takva ujedinjavanja u suštini razjedinjavaju radnike. Također vidimo odakle asimetrija na političkom kompasu, upravo zato što su ciljevi ljevice isti, iako se sredstva razlikuju, kao i ciljevi desnice, čija se sredstva razlikuju,
		no manje nego sredstva ljevice.</p>

	<p>Samim time, zaključujemo da je mnogo bolji model za opis stvarnosti upravo ovaj naveden, lijevo su socijalisti, desno pobornici kapitalizma. Ljevije političke opcije podržavaju politike koje doprinose ciljevima radnika, desne opcije one koje doprinose ciljevima kapitalista. Opcije oko centra unutar jednog sustava uzimaju elemente drugoga, primjerice socijaldemokracija, kao
		desni centar, se unutar kapitalizma zalaže za veći minimalac, besplatno zdravstveno, i slično. Lijevi centar je, primjerice, tržišni socijalizam, koji unutar socijalizma implementira tržište, koje je element kapitalizma. Takvi sustavi i dalje propagiraju interese svoje klase, no ipak imaju neke elemente drugog sustava.</p>
	</details>
	</div>
      <footer>
      </footer>
    </div>
  </div>
</main>
</body>
</html>
