<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width, initial-scale=1">
  <title>Crvena Perspektiva - Tko je, a tko nije ljevičar?</title>

  <script type=module src=scripts/main.js></script>

  <link href="css/komwiki.css" rel="stylesheet">
</head>
<body>
  <header-inc></header-inc>
<main>
  <div class="wrapper">
    <div class="layout-grid">
      <sidebar-inc></sidebar-inc>
      <div class="content">
        <h1>Tko je, a tko nije ljevičar?</h1>
        <hr>
        <div class="post">
          <div class ="menu">
        	<details class="menu-item" open="">
          		<summary class="menu-item-summary"><strong>Sadržaj:</strong></summary>
          			<div class="menu-item-content">
            				<ul>
              					<li><a href="#etiketa">Ljevica kao etiketa</a></li>
            				</ul>
          			</div>
        	</details>
      </div>
	<hr>
	<details class="menu-item" open="">
	<summary class="section-summary" id="etiketa"><strong>Ljevica kao etiketa</strong></summary>
	<p>Jezik kojim se političari koriste je često težak za razumjeti. U vijestima i govorima političara, riječi su često krivo
		ili nedovoljno precizno upotrebljavane. Političari se identificiraju s etiketama koje ih ne opisuju i često odbijaju
		one koje ih opisuju, ali i slične riječi predstavljaju vrlo različite koncepte. Sve to doprinosi zbunjivanju ljudi
		(glasača) kako bi glasali za nešto što možda nužno ne podržavaju. Jedan od pojmova koji se tako netočno i neprecizno
		koristi je pojam <i>ljevice</i>. Često se može čuti da su, u Hrvatskoj stranke poput SDP ili Možemo lijeve stranke.
		Nešto rjeđe čujemo da je HDZ lijeva stranka, ili čak da je Most lijeva stranka. Kada pitamo ljude koji su ih svrstali
		tamo po kojem kriteriju su ih tamo svrstali, često ćemo dobiti <a href="politika-modeli.html">nepromišljen i neprecizan
		kriterij</a> kao odgovor.</p>

	<p>U vanjskoj politici, često se ljevičarima nazivaju (ili su se nazivali), američki političar Bernie Sanders, skandinavske zemlje,
		Kuba i nacisti, etiketiranjem da su svi oni socijalisti. Primijetimo da navedene države i ljudi nemaju nikakve zajedničke
		stavove. Nije li, stoga, naivno prozvati ih sve socijalistima? Trebali bismo prvo pogledati što znače riječi
		<a href="faq.html#sto_je_socijalizam">socijalizam</a> i ljevica općenito, a zatim vidjeti tko odgovara opisu. Ako to
		učinimo, vidjet ćemo da, od navedenih, jedino Kuba odgovara opisu socijalizma. Na sličan način, uzevši u obzir da je temelj
		ljevice borba za prava radničke klase, lako uviđamo da Bernie Sanders, skandinavske zemlje, nacisti, Možemo, SDP, HDZ u Most
		nikako ne spadaju u pojam ljevice. Svi oni podržavaju kapitalistički sustav koji je baziran na eksploataciji radničke klase.</p>

	<p>Zašto se to događa? Zašto se toliko ljudi identificira s pojmom <i>ljevice</i>, a sami ne zastupaju ljevičarske stavove? Razloga,
		povijesno gledano, ima više. No, uglavnom su u pozadini neke političke igre. Nacisti su se nazivali nacionalsocijalistima,
		u jednu ruku kako bi dobili podršku naivnijih socijalista, a u drugu ruku kako bi se "približili narodu", jer obično ljevica,
		pa tako i socijalisti, zastupaju prava radnika. Slične tendencije možemo vidjeti i kod nas, gdje je SDP stranka koja se godinama
		suprotstavlja vladajućoj, HDZ-u. Te dvije stranke imaju izrazito slične stavove oko mnogo stvari, no jedna je proglašena lijevom,
		a druga desnom. Prihvaćanjem etikete ljevice, SDP se pokušava činiti kao stranka "bliža radnicima" i na temelju te slike o sebi
		prikupiti više glasova.</p>

	<p>Još jedan razlog je taj što se stranka želi asocirati s nekom od <a href="politika-modeli.html">ideja</a> koje netočno opisuju ljevicu,
		kao, primjerice jednakost ili sloboda. Dok ljevica stvarno zastupa takve ideje, one neprecizno opisuju politički spektar, stoga
		se, zbog te nepreciznosti, neki pojedinci ili skupine svrstavaju lijevo, iako to nisu. Na taj se način, primjerice, stranka Možemo
		svrstava u ljevicu. No oni nisu napravili ništa što bi zastupalo prava radnika. Istina je, zastupaju jednakost marginaliziranih skupina,
		no to ih ne svrstava u ljevicu. S druge strane, asociranjem ljevice sa jednakošću i sebe sa ljevicom, oni dobivaju glasove i podršku
		ljudi koji im povjeruju i pridruže im tu etiketu.</p>
	</details>
	</div>
      <footer>
      </footer>
    </div>
  </div>
</main>
</body>
</html>
